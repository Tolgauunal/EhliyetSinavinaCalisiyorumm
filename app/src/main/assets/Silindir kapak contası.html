<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>HTML with Custom Styles</title>
    <style>
    h2 {
        font-size: 18px;
        font-weight: bold;
        font-family: "Arial", sans-serif; /* Örnek bir font ailesi, dilerseniz değiştirebilirsiniz */
    }

    h3 {
        font-size: 16px;
        font-weight: bold;
        font-family: "Helvetica", sans-serif; /* Örnek bir font ailesi, dilerseniz değiştirebilirsiniz */
    }

    p {
        font-size: 14px;
        font-family: "Verdana", sans-serif; /* Örnek bir font ailesi, dilerseniz değiştirebilirsiniz */
    }
</style>
</head>
<body>
<h2>Silindir Kapak Contası</h2>
<p>Silindir kapak contası; silindir bloğu ile silindir kapağı arasındaki sızdırmazlığı sağlayan parçadır. Yandığı zaman
    büyük sorunlara neden olan silindir kapak contası, motor için hayati öneme sahiptir.</p> <img
        src="images/motor/motoryirmibes.png"></div>
<p>Silindir kapak contasının ne işe yaradığını anlatabilmek için silindir kapağı, silindir bloğunu ve karterin ne
    olduğuna kısaca değinelim.</p>
<p>Silindir kapağı; üzerinde eksantrik mili,
    sübaplar, bujiler ve enjektörlerin yer aldığı ve yanma odasının üst kısmını oluşturan kapaktır.</p>
<p><strong>Silindir bloğu</strong>; krank miline yataklık yapan zamanlama dişlileri, piston gibi parçaları da üzerinde
    bulunduran motorun orta kısmını oluşturan gövdedir.</p>
<p><strong>Karter</strong>; silindir bloğunun alt kısmında bulunan ve motor yağının depolanmasını sağlayan bir parçadır.
    Silindir kapağı, silindir bloğunun üst kısmını kapatırken, karter de silindir bloğunun alt kısmını kapatarak motoru
    kapalı bir sistem haline getirir.</p>
<p>Motorun çalışabilmesi için gerekli olan patlama reaksiyonları yanma odasında gerçekleşir. Yanma odası dediğimiz bölüm
    silindir kapağı ile silindir bloğu arasında kalan bir bölgededir. Ayrıca motorun çalışması esnasında motor
    parçalarının ısı ve sürtünmeden dolayı zarar görmesini önlemek için motor yağı ile yağlanması gerekir.</p>
<p>Motorun yağlanması esnasında ve patlama reaksiyonlarının gerçekleşmesi esnasında silindir bloğu ile silindir kapağı
    arasında tam bir sızdırmazlık olmak zorundadır. Çünkü sızıntı olması durumunda yanma odasının içerisine su ve yağ
    dolacaktır. İşte silindir bloğu ile silindir kapağı arasındaki sızdırmazlığı sağlayan elemanın adıdır silindir kapak
    contası.</p>
<h2>Silindir kapak contası neden yanar?</h2>
<p>Silindir kapak contasının yanması motorunuzda büyük hasarlara yol açabilir. Aracınızın contası daha çok aşağıdaki
    nedenlerden dolayı yanar.</p>
<ul>
    <li><strong>Aracınızın hararet yapması durumunda</strong> silindir kapak contası ısıya daha fazla dayanamayarak erir
        ve silindir kapağı ile silindir bloğunun kenarlarına yapışır.
    </li>
    <li><strong>Motorun soğutma sıvısı olarak yalnızca musluk suyu kullanmak</strong> silindir bloğuna asidik ortam
        oluşturarak contanın zamanla aşınmasıne neden olur. Motorumuzun soğutma sıvısına yaz kış mutlaka uygun oranlarda
        antifriz ilave etmeliyiz.
    </li>
    <li><strong>Silindir kapağı ve karterdeki çatlaklar</strong> da conta yakmanıza neden olur.</li>
    <li><strong>Motor sıcakken radyatör kapağının açılması</strong>. Çalışan motordaki suyun sıcaklığı 110 derece
        civarındadır ancak motor bloğu kapalı olduğu ve içindeki su yüksek basınç altında olduğu için 110 derece
        sıcaklıktaki su kaynamaz. Ancak siz radyatör kapağını açtığınızda motorun içindeki suyun basıncı aniden düşer ve
        motordaki suyun kaynamasına neden olur. Kaynama esnasında silindir kapak contası ile suyun teması anlık
        kesilirse conta yanabilir.
    </li>
</ul>
<h2>Silindir kapak contası yandığında ne olur?</h2>
<ul>
    <li>Motor suyu ile motor yağı karışmaya başlar. Motor yağı su ile karışıp özelliğini kaybedeceğinden motorun
        yağlanan hareketli parçaları sürtünmenin artmasından dolayı aşınmalar artacaktır.
    </li>
    <li>Radyatör ve hortumlarda kaçak olmadığı halde motor su eksiltir.</li>
    <li>Motor suyu silindirlere dolduğundan ilk çalıştırma esnasında aracınız daha zor çalışacaktır.</li>
    <li>Aracınızın çekişi düşer çünkü yakıta su karışmıştır.</li>
    <li>Egzozdan beyaz duman çıkar veya egzoz su atar.</li>
    <li>Aracınız hararet yapmaya başlayacaktır.</li>
</ul>
<h2>Motorun conta yaktığı nasıl anlaşılır?</h2>
<p>Motorunuz conta yaktığında, motor parçaları ciddi anlamda zarar görmeye başlayacaktır. Arabanızın size çok büyük
    masraflar çıkarmasını istemiyorsanız motorun conta yaktığını anlamanız büyük önem taşıyor.</p>
<p>Aracınızın conta yaktığını anlayabilmek için aşağıdaki kontrolleri yapmanız yeterlidir.</p>
<ul>
    <li>Aracınız sürekli su eksiltiyorsa ve radyatör ile hortumlarda kaçak yoksa aracınız mutlaka conta yakmıştır.</li>
    <li>Aracınızı ilk çalıştırdığınızda radyatör kapağı ve yedek su bidonunun kapağını açın. Eğer suyun dışarı
        fışkırdığını yada fışkırmaya çalıştığını görürseniz contanız yanmış demektir.
    </li>
    <li>Motor yağ çubuğunu çıkarıp yağın rengine baktığınızda motor yağının renginde bir değişiklik görüyorsanız
        aracınız conta yakmış ve motor yağına su karışmıştır.
    </li>
</ul>
</body>
</html>