<html>
<h2>Sis, Kısa ve Uzun Farlar</h2>
<p><strong>Araç Işıklarının Kullanılması</strong></p>
<p>a) Uzağı gösteren ışıklar (uzun hüzmeli farlar):</p>
<p>Yerleşim birimleri dışındaki karayollarında geceleri seyrederken, yeterince aydınlatılmamış tünellere girerken,
    benzeri yer ve hallerde uzağı gösteren ışıkların yakılması zorunludur.</p>
<p>b) Yakını gösteren ışıklar (kısa hüzmeli farlar):</p>
<p>Geceleri, yerleşim birimleri dışında karayollarındaki karşılaşmalarda bir aracı takip ederken, bir aracı geçerken yan
    yana gelinceye kadar ve yerleşim birimleri içinde, gündüzleri ise görüşü azaltan sisli, yağışlı ve benzeri havalarda
    yakını gösteren ışıkların yakılması mecburidir.</p>
<p><strong>NOT: </strong>Kısa farla 25 m. , uzun farlar 100 m. ileriyi aydınlatır.</p>
<p><strong>Işıkların kullanılmasına ilişkin esaslar:</strong></p>
<p>1-Dönüş ışıklarının geç anlamında kullanılması,</p>
<p>2-Sadece park ışıkları yakılarak araç sürülmesi,</p>
<p>3- Karşılaşmalarda ışıkların söndürülmesi,</p>
<p>4- Yönetmeliklerde gösterilen esaslara aykırı ışık takılması ve kullanılması,</p>
<p>5- Sis ışıklarının; sis, kar, şiddetli yağmur halleri dışında ve geceleri yakını ve uzağı gösteren ışıklarla aynı
    zamanda kullanılması,</p>
<p>6- Yönetmelik esaslarına uygun olarak takılan ışıkların da amaç dışında ve gereksiz kullanılması yasaktır.</p>
</html>