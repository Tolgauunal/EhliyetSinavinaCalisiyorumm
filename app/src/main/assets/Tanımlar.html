<html>
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>HTML with Custom Styles</title>
    <style>
    h2 {
        font-size: 18px;
        font-weight: bold;
        font-family: "Arial", sans-serif; /* Örnek bir font ailesi, dilerseniz değiştirebilirsiniz */
    }

    h3 {
        font-size: 16px;
        font-weight: bold;
        font-family: "Helvetica", sans-serif; /* Örnek bir font ailesi, dilerseniz değiştirebilirsiniz */
    }

    p {
        font-size: 14px;
        font-family: "Verdana", sans-serif; /* Örnek bir font ailesi, dilerseniz değiştirebilirsiniz */
    }
</style>
</head>
<body>
<h2>Tanımlar</h2>
<p><b>Trafik: </b>Yayaların ve araçların karayolları üzerindeki hal ve hareketleridir.</p>
<p><b>Karayolu (Yol):</b> Trafik için, kamunun yararlanmasına açık olan arazi şeridi, köprüler ve alanlardır.</p>
<p><b>Geçiş Üstünlüğü: </b>Görev sırasında, belirli araç sürücülerinin can ve mal güvenliğini tehlikeye sokmamak şartı
    ile trafik kısıtlama ve yasaklarına bağlı olmamalarıdır.</p>
<p><b>Geçiş Hakkı:</b> Yayaların veya araç kullananların, yolu kullanmak sırasındaki öncelik hakkıdır.</p>
<p><b>Durma:</b> Her türlü trafik zorunlulukları dışında araçların insan indirmek ve bindirmek, eşya yüklemek,boşaltmak
    veya beklemek amacıyla kısa süre için durdurulmasıdır.</p>
<p><b>Park etme:</b> Araçların, durdurma ve duraklaması gereken haller dışında bırakılmasıdır.</p>
<p><span style="color: #ff0000;"><b>KARAYOLU İLE İLGİLİ TARİFLER</b></span></p>
<p><b>İki Yönlü Karayolu: </b>Taşıt yolunun her iki yöndeki taşıt trafiği için kullanıldığı karayoludur.</p>
<p><b>Tek Yönlü Karayolu:</b> Taşıt yolunun yanlız bir yöndeki taşıt trafiği için kullanıldığı karayoludur.</p>
<p><b>Bölünmüş Karayolu:</b> Bir yöndeki trafiğe ait taşıt yolunun bir ayırıcı ile belirli şekilde diğer taşıt yolundan
    ayrılması ile meydana gelen karayoludur.</p>
<p><strong>Erişme Kontrollü Karayolu (Otoyol &#8211; Ekspresyol):</strong> Özellikle transit trafiğe tahsis edilen,
    belirli yerle ve şartlar dışında giriş ve çıkışın yasaklandığı,yaya, hayvan ve motorsuz araçların giremediği, ancak
    izinli motorlu araçların yararlandığı ve trafiğin özel kontrole tabi tutulduğu karayoludur.</p>
<p><strong>Geçiş Yolu: </strong>Araçların bir mülke girip çıkması için yapılmış olan karayolu üzerinde bulunan kısmıdır.
</p>
<p><strong>Bağlantı Yolu:</strong> Bir kavşak yakınında karayolu taşıt yollarının birbirine bağlanmasını sağlayan,kavşak
    alanı dışında bulunan karayoludur.</p>
<p><strong>Banket:</strong> Yaya yolu ayrılmamış karayolunda, taşıt yolu kenarı ile şevbaşı veya hendek iç üst kenarı
    arasında kalan ve olağan olarak yayaların ve hayvanların kullanacağı, zorunlu hallerde de araçların
    faydalanabileceği kısımdır.</p>
<p><strong>Platform:</strong> Karayolunun, taşıt yolu (kaplama) ile yaya yolu (kaldırım) veya banketinden oluşan
    kısmıdır.</p>
<p><strong>Kavşak:</strong> İki veya daha fazla karayolunun kesişmesi veya birleşmesi ile oluşan ortak alandır.</p>
<p><strong>Tali Yol:</strong> Genel olarak üzerindeki trafik yoğunluğu bakımından bağlandığı yoldan daha az önemde olan
    yoldur.</p>
<p><strong>Anayol:</strong> Ana trafiğe açık olan ve bunu kesen karayolundaki trafiğin bu yolu geçerken veya bu yola
    girerken, ilk geçiş hakkını vermesi gerektiği işaretlerle belirlenmiş karayoludur.</p>
<p><strong>Okul Geçidi:</strong> Genel olarak okul öncesi, ilk öğretim ve orta dereceli okulların çevresinde özellikle
    öğrencilerin geçmesi için taşıt yolundan ayrılmış ve trafik işaretiyle belirlenmiş alandır.</p>
<p><strong>Demiryolu Geçidi (Hemzemin Geçit):</strong> Karayolu ile demiryolunun aynı seviyede kesiştiği bariyerli veya
    bariyersiz geçitlerdir.</p>
<p><span style="color: #ff0000;"><b>ARAÇLARA İLİŞKİN TANIMLAR</b></span></p>
<p><b>Otomobil: </b>Yapısı itibariyle, sürücüsünden başka en çok yedi oturma yeri olan ve insan taşımak için imal
    edilmiş bulunan motorlu taşıttır. Bunlardan taksimetre veya tarife ile yolcu taşıyanlara taksi otomobil adam başına
    ücretle yolcu taşıyanlara dolmuş otomobil denir.</p>
<p><b>Minibüs:</b> Yapısı itibariyle, sürücüsünden başka sekiz ile ondört oturma yeri olan ve insan taşımak için imal
    edilmiş bulunan motorlu taşıttır.</p>
<p><b>Otobüs:</b> Yapısı itibariyle, sürücüsünden başka en az onbeş oturma yeri olan ve insan taşımak için imal edilmiş
    bulunan motorlu taşıttır. Troleybüsler de bu sınıfa girer.</p>
<p><b>Kamyonet:</b> İzin verilebilen azami yüklü ağırlığı 3500 kg.&#8217;ı geçmeyen ve yük taşımak için imal edilmiş
    motorlu taşıttır.</p>
<p><b>Kamyon:</b> İzin verilebilen azami yüklü ağırlığı 3500 kg.&#8217;dan fazla olan ve yük taşımak için imal edilmiş
    motorlu taşıtlardır.</p>
<p><b>Çekici:</b> Romörk ve yarı romörkları çekmek için imal edilmiş olan ve yük taşımayan motorlu taşıtlardır.</p>
<p><b>Arazi Taşıtı:</b> Krayollarında yolcu ve yük taşıyabilecek şekilde imal edilmiş olmakla beraber, bütün
    tekerlekleri motordan güç alan motorlu taşıttır.</p>
<p><b>Gabari:</b> Araçların, yüklü veya yüksüz olarak karayolunda güvenli seyirlerini temin amacı ile uzunluk, genişlik
    ve yüksekliklerini belirleyen ölçüdür. (Genişlik:2,5 m ; Yükseklik:4 m)</p>
<p><b>Azami Ağırlık: </b>Taşıtın güvenle taşıyabileceği azami yüklü ağırlığı.</p>
<p><b>Dingil Ağırlığı: </b>Araçta aynı dingile bağlı tekerleklerden, karayolu yapısına aktarılan ağırlıktır. (Tek
    dingil: 10 ton, iki dingil 18 ton)</p>
</body>
</html>